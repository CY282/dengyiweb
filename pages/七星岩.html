<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>七星岩</title>
    <link rel="stylesheet" href="/static/css/zhujiang.css">
</head>
<body>
    
    <div class="zhujiang-background">
        <div class="zhujiangdiv1">
            <pre class="zhujiang-pre1">
                    《七星岩下作》
                云作芙蓉蒂，湖开白玉盘。
                天从双石入，人以一泉寒。
                水影多鱼翠，山香有鹤兰。
                临流无所事，祗是弄渔竿。
            </pre>
            <div class="qixingyan-background">

            </div>
            
            <pre class="zhujiang-pre2">
                    《七星岩下作》
                拔地几千尺，参差是箨龙。
                孤云因有本，片石亦成峰。
                壁断烟松接，岩虚乳穴重。
                无人啸台坐，渐见紫苔封。    
            </pre>
            <pre class="zhujiang-pre3">
                    《七星岩下作》
                多事水芙蓉，枝枝作一峰。
                洞门开乱石，地道出寒松。
                自汲从天井，人归及暮钟。
                啼莺虽咫尺，已隔白云重。
            </pre>
            <pre class="zhujiang-pre4">
                    《七星岩作》
                乳窦玲珑处处开，空中无日不生雷。
                七峰婉转如珠斗，一水浮沉有玉杯。
                风雨东西分洞出，云霞日夕满城来。
                华不爱向湖中注，鼓棹教人日溯洄。
            </pre>
            <pre class="zhujiang-pre5">
                《七星岩》
                玲珑数岩穴，明灭一烟霞。石乳凝为石，花光散作花。
                莓苔多绿字，蝙蝠是丹砂。散带寻仙迹，行行磴道斜。
            </pre>
            <pre class="zhujiang-pre5">
                《七星岩磨厓题名歌》
            七星化作七芙蓉，斗柄乃是玉屏峰。
            中有夹天千尺峡，天开一罅烟重重。
            振策飞厓同我友，摩挲怪石云濡手。
            心怜绝壁势争雄，欲得蛟螭字如斗。
            君也今之顾八分，石经瘦劲汝其伦。
            墨气淋漓山鬼泣，无端破我苍苔痕。
            白石肌肤如玉雪，磨砻欲出巨灵血，
            数声斧外何清越。
            石工一字一螺金，丁丁日夕愁穿穴。
            石火射人光不寒，为君留得冰雪肝。
            姓名他日谁不朽，置身且学此峰峦。
            </pre>
            
        </div>
        
        <form method="onclick" action="/index.html">
            <button class="zhujiang-back" type="submit">返回首页</button>
        </form>
        
    </div>
</body>
</html>